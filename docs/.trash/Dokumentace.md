 Nápad
Tento projekt jsem si vybral z několika důvodů. Již několik let se podílím na vývoji modifikací pro hru Minecraft. Od září spolupracuji na módu jménem Axiom, který usnadňuje stavění pomocí velkého množství funkcí. Jedna z nich je vytváření plánků, které se dají jako soubory jednoduše přenášet od jednoho uživatele k druhému a vkládat do herního světa
V tomto systému jsem ale viděl nedostatek. Pokud si někdo chce stáhnout externí plánky od ostatních lidí, musí se připojit přes komunikační platformu Discord. A na připojení se do komunitního serveru Axiom a následné vyhledávání se vyžaduje vytvoření účtu, což se ne každému chce. A protože maturita klepala na dveře a já stále neměl vybraný projekt, rozhodl jsem se vyřešit právě toto a udělat webovou stránku, na které bude prohlížení a stahování veřejné a bez účtů. Do jisté míry jsem se inspiroval i stránkou Modrinth, která dělá to samé pro již zmíněné modifikace
# Použité technologie
## Frontend
Jednotlivé stránky je napsána v HTML pro základní strukturální rozdělení a Sass pro hezčí vzhled. Sass jsem zvolil díky jeho výhodám nad klasickým CSS, jako například jednodušší a čitelnější kód pro složitější selektory. Kdybych projekt začínal dnes asi bych spíše zvolil TailwindCSS. Trochu jsem se ponořil i do frameworku ReactJS, protože jsem potřeboval dynamickou stránku s měnitelnými komponenty.
![[Pasted image 20240409082951.png]]
Zároveň jsem využil webový framework Astro, který v základní konfiguraci umí předkreslit jednotlivé stránky a až po vykonání generačního kódu poslat uživateli, což snižuje počet přenesených skriptů. Lze také nastavit statické vykreslování, což se hodí na stránky se statickým obsahem, protože se na jejich vytvoření nemusí čekat a mohou se rovnou poslat uživateli. V mém projektu jsem ho sice nevyužil do úplného maxima, jelikož mám na stránkách hodně interaktivity a vytvářím vlastní API, ale na podstránkách dokumentace funguje skvěle. Sama dokumentace využívá framework jménem Starlight, který byl vytvořen Astro týmem. Zde se stránky píší pomocí značkovacího jazyka Markdown.
## Backend
Jelikož je Astro nakonfigurováno do vykreslujícího módu `server`, je většina stránek generována na serveru a až poté poslána uživateli. A jelikož jsem nechtěl komunikovat s interní databází přímo z počítače uživatele, byl jsem nucen vytvořit si vlastní API, které na ni volá a poté uživateli vrátí upravené výsledky. Tento postup mi přišel nejbezpečnější proti potenciálním kyberútokům. Pro API jsem využil skriptovací jazyk Typescript. Ten je oproti klasickému Javascriptu bezpečnější, protože kontroluje proměnné proti hodnotě `null` , takže lze lépe předpokládat jak se bude program chovat.
Jako databázi jsem chtěl původně zvolit nějakou lokální databázi ovládanou přes MySQL, ale poté jsem zvolil online službu jménem Supabase, která na svém plánu zadarmo poskytuje neomezeně volání na ni, 1 GB úložiště souborů a nekonečně mnoho databází (pokud se vejdou do limitu 500 MB). Slouží tedy zároveň jak jako úložiště plánků a jejich náhledu, tak jako databáze metadat plánků a uživatelů.
## Ostatní
Na design jsem nejdřív použil stránku Realtime Colors, přes kterou jsem si vygeneroval barevné schéma, které bude podléhat kontrastovému standardu alespoň AA, ale nejlépe AAA. Ten jsem si poté exportoval to programu Figma, který se profesionálně používá pro vývoj designu webových stránek a mobilních aplikací. 
Jako instalátor pro různé moduly a balíčky do backendu jsem použil framework NodeJS. Astro již naštěstí má pro něj integraci, takže bylo jednoduché spouštět stránku a instalovat do ní balíčky navíc. Jeden z modulů je například `sharp` pro práci s obrázky či `eslint` pro extra kontrolu kvality kódu.
Z fontů používám font Poppins na všechen text a Material Symbols pro ikony. Oba jsou poskytovány modulem FontSource, který je bere z Google Fonts, ale stahuje, aby fungovaly lokálně a nebylo třeba čekat na odpověď externí služby. 
Zároveň jsem celý projekt dal do Docker kontejneru pro snazší přenosnost a exportování.
