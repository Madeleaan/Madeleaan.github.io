Rozdělení tiskáren dle principu tisku. Parametry tiskáren. RGB a CMYK soustava.

- Popište výhody a nevýhody jednotlivých typů tiskáren dle principu tisku.
- Vysvětlete princip tisku na laserové tiskárně.
- Vysvětlete zkratky RGB a CMY(K), jaký mají pro tisk význam?
- Popište princip fungování a využití různých metod 3D tisku.
---
# Typy tiskáren
## Jehličková tiskárna
Má sice malou provozní i pořizovací cenu, ale její tisk je nekvalitní a pomalý. Může se hodit pro tisk delších textů.
## Inkoustová tiskárna 
Místo jehliček používá trysku s malými inkoustovými kapkami. Je dražší než jehličková, ale stále cenově dostupná. Tiskne dobře barevné fotografie. Problém je ale s inkoustem - ten může zaschnout ve tryskách nebo se může smýt.
## Termotiskárna
Tiskne pomocí tepla a používá se na účtenky nebo cenové štítky. Výhodou je malá velikost a cena, nevýhodou nižší kvalita
## Laserová tiskárna
Tiskne velmi kvalitně a rychle, ale stojí hodně peněz, takže se najde především ve firmách či školách. Je větší než všechny ostatní a nemá tak přesné barvy jako inkoustová. Tisk je ale trvanlivější a nezasychá.
### Princip
Laserová tiskárna funguje na principu laserového paprsku, který na citlivý válec "vykreslí" tisknutý obraz. Tím se náboj na místech na válci *vybije*. Válec se potom otáčí po své ose a na vybitá místa se *magneticky přitahuje toner*. Ten se poté přenáší na opačně nabitý papír, kde je pomocí tepla přichycen. Na konci vytištěný papír vyjede ven a válec se očistí
![[tiskarny_laserova.png]]
# Barevné modely
**RGB** a **CMY(K)** jsou dva různé barevné modely pro způsob tisku barev. Zatímco RGB (Red, Green, Blue) využívá světlo k aditivnímu míchání a zobrazení barev na displejích či monitorech, CMYK (Cyan, Magenta, Yellow, Key - Black) míchá barvy subtraktivně při tisku. Oproti RGB dokáže namíchat méně barev, takže se nám obrázky nemusí vytisknout přesně tak, jak je vidíme na obrazovce. Čtvrtá černá barva se používá, aby ostatní barevné tonery vydržely déle (protože by se na ni spotřebovávaly všechny tři). Při zadávání úlohy tisku musí ovladač počítače převést všechny barvy z modelu RGB na CMYK (při tom může dojít ke změně barev kvůli většímu spektru RGB) 	![[tiskarny_rgbcmyk.png]]
# 3D tiskárny
## Filamentové tiskárny
Jsou nejlevnější a nejrozšířenější. Tisknou pomocí plastu, který je *roztaven* v hlavici a poté pomocí trysky nanesen. Tisk probíhá postupně po *vrstvách* (občas musí být podpěry). Tisk není tolik kvalitní a přesný (vzniklé "pavučinky" ze zbývajícího plastu). Jako filament se často využívá *PLA*.
## Pryskyřicové tiskárny
Využívají UV světlo pro tvrzení pryskyřice (resinu), která *polymerizuje*. Tento tisk je drahý, ale zato velmi přesný, takže se používá všude od průmyslu do zdravotnictví. Této metodě se také říká *SLA*.
## Práškové tiskárny 
Využívají kovový prášek, který je rozprostřen na desce a poté zahrán na vysokou teplotu s pomocí laseru. Tím se prášek speče dohromady. To se opakuje pro každou vrstvu. Tento tisk je nejdražší, ale vzniklé výrobky jsou velmi odolné