Charakteristika, popis funkcí a praktická ukázka práce s formátovaným textem na počítači.

- Vysvětlete princip práce v textovém editoru.
- Vysvětlete pojmy znak, odstavec, oddíl, dokument.
- Jak se pracuje se záhlavím a zápatím?
- Jaké objekty lze vkládat do dokumentu?
- Jmenujte alespoň dva textové procesory.
---
# Princip práce
Textový procesor je program pro psaní, úpravu a formátování textu. Zároveň se do dokumentů mohou vkládat obrázky, tabulky, grafy a další. Zároveň je zde k dispozici autokorekce pro gramatické či jiné chyby nebo možnost úpravy stejného dokumentu více uživateli v reálném čase. Skládá se z *hlavního okna*, kde máme prostor do kterého píšeme pomocí klávesnice. V horní části obrazovky je k dispozici *stavový panel*, ve kterém se nastavuje formátování, styly, nastavení, ...
# Pojmy
Každý "projekt" se skládá z několika podčástí. **Dokument** je celý soubor, text. Ten se skládá z **oddílů**, což jsou skupiny odstavců s určitým formátováním (například horizontální orientace stránek pouze v části dokumentu). Samotné **odstavce** jsou kusy textu s jednotnou myšlenkou, logické celky. Odstavce se skládají z jednotlivých **znaků**, ty se ještě dělí na *tisknutelné* (klasická písmenka a speciální znaky co známe) a *netisknutelné* (mezery, začátky nových řádků a odstavců, odsazení).
# Záhlaví a zápatí
Na každé stránce máme kromě hlavní oblasti pro text i tzv. **záhlaví** a **zápatí**. To jsou oblasti v horní, respektive dolní části s opakujícím se textem či obrázkem. Můžeme do nich vložit vodoznaky, názvy kapitol, čísla stránek, autora, logo firmy či jiné. Samotná čísla stránek jsou vytvořena pomocí tzv. *automatických polí*, takže se nemusíme starat o přepsání na každé další stránce
# Objekty
Do dokumentu lze vkládat různé *objekty*. Mezi ty patří například grafy, obrázky, tabulky, wordart, odkazy v rámci dokumentu či na web, videa ale i ostatní dokumenty
# Příklady programů
Z *příkladů* textových procesorů můžeme vybrat například Microsoft Word, LibreOffice Writer, Overleaf (na psaní vědeckých a matematických článků), WordPad, Google Docs, Obsidian, Notion a mnoho jiných
# Postupy a pravidla
Pokud píšeme textový dokument, měli bychom se řídit podle nějakých *postupů* a *pravidel*. Mezi ty patří například používání a definování vlastních stylů, nepoužívání tolik barev či zarovnání do bloku. Zároveň by se měly používat předinstalované systémové fonty a dobré je se také naučit klávesové zkratky pro snazší orientaci a rychlejší práci.